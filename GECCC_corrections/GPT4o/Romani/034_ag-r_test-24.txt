Koncept Nováková
Lavička v parku
Řekne se taková obyčejná lavička v parku.
Ale co ta už všechno viděla za ty léta, co tam stojí.
Kolik mladých lidí si na této lavičce vyznalo lásku a dospělo až k manželství!
Když se vzali, možná se jim narodilo miminko a zase chodili na svou zamilovanou lavičku.
A co ještě viděla tato lavička?
Viděla mnoho zdravých, krásných, hrajících si dětí, které si v blízkosti lavičky hrály na pískovišti a ještě nic nevěděly o úkladech a problémech života.
Ale také lavička viděla staré babičky a dědečky, kteří pomaloučku jdou s hůlkou na procházku a rádi zastavují na své oblíbené lavičce a vzpomínají na své mládí.
A mimo toho se v létě prohánějí v křoví okolo lavičky ptáčkové a v korunách stromů skáčou veverky sem tam, objeví se i nějaký zatoulaný zajíc a je tu prostě veselo.
