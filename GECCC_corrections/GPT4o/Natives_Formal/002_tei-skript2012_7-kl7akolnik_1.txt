Není to zrovna Einstein, nerad čte a školu nemá zrovna moc v lásce.
Jeho nedostatky ale zakryje řada pozitivních vlastností.
Pokud jsem v bezradné situaci, dokáže mi pomoci, rozesmát mě nebo najít nějaké rozumné řešení.
Když jsme byli asi o dva roky mladší, nedokázali jsme být společně v jedné místnosti.
Donekonečna jsme se hádali, prali se a neustále na tom druhém viděli něco špatného.
Ale od doby, co si našel holku, se kterou je už rok a čtvrt, se všechno dalo do pořádku.
Je na mě hodný, milý a přátelský.
Samozřejmě, že občas nějaká hádka mezi námi proběhne, ale už nemám chuť dát mu facku.
Přece jenom je to můj brácha a já ho mám ráda.
Je to jedna z osob, pro které bych udělala cokoliv na světě.
