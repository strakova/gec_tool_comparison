Duchem pořád dítě s vizáží chlapa.
Vlasy černé, jeden vedle druhého a přesto to vypadá, jako by mu měly každou chvíli zmizet.
Výška není rozhodující, vždy to byl malý klučina, ale dorostl do výšky sto osmdesáti centimetrů, aspoň to o sobě říká.
Hnědé oči dotvářejí jeho přísný pohled a jeho postavu, jakou by mu mohl závidět snad i Sylvester Stallone.
Pro fyzičku dělá mnoho, chodí do posilovny každý druhý den a jezdí na kole, a to i v zimě.
Brýle nenosí a čočky, myslím, také ne.
Poznali jsme se před půl rokem, tehdy byl o hlavu menší, tedy skoro, ale nyní jsem menší já.
Vždycky byl mlčenlivý, což mu zůstalo dodnes.
Holkám to snad ani nevadí a nám také ne, takže vlastně není co řešit.
Při setkání jsme prohodili pár slov, což byl zázrak při jeho rozpačitém vyjadřování, ale nijak extra normální se mi tedy nezdál, ale „podle sebe soudím tebe“, že?!
