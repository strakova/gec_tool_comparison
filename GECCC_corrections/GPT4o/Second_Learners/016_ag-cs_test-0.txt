Co mi přinesl pobyt v Praze / na nějaké jiné zahraniční univerzitě?
Ve svém krátkém životě jsem dělala už několik kurzů cizích jazyků na různých univerzitách nebo v jazykových školách.
Pobyt na Erasmu v Praze se mi moc líbí, ale teď bych chtěla napsat o kurzu arabštiny, který jsem dělala minulý rok v Jemenu, protože předpokládám, že to bude zajímavější.
Do Jemenu jsem jela se dvěma kamarádkami ze studií.
Strávily jsme měsíc v hlavním městě Jemenu – San'á, kde jsme se zúčastnily kurzu arabštiny.
Nebyla to moje první zkušenost s kurzy arabštiny v arabských zemích, protože o rok dříve jsem byla na podobném kurzu v Damašku.
Z toho důvodu jsem očekávala, že budeme o víkendech hodně cestovat po Jemenu a navštívíme několik míst, která by mě v té zemi zajímala.
Bohužel, když jsme přijely na místo, dozvěděly jsme se, že když chce člověk v Jemenu cestovat, potřebuje povolení od policie, což pro normálního turistu není problém, ale my jsme z důvodu účasti v kurzu potřebovaly dát policii povolení z naší školy, které nám nikdo nechtěl dát, protože v kurzu bylo spousta Američanů, a ředitel školy se bál únosu někoho ze studentů během soukromého výletu, což by mohlo udělat škole špatnou reklamu.
Tím způsobem jsme musely být celou dobu v San'á, a na výlety jsme jezdily jenom s jinými studenty k Rudému moři.
Navzdory tomu se mi San'á moc líbila, protože má krásné staré město s výjimečnou architekturou, jakou nikde v Evropě nenajdeme.
